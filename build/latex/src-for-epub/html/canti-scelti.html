<p>
\begingroup\setlength{\parindent}{0em}\setlength{\parskip}{0.8em}
</p><p>
<i>I canti tibetani sono tratti dalle traduzioni di Tony Duff ed Erik Pema Kunsang</i>
</p><p>
</p><p>
</p><p>
<h3 class="section">Prendere rifugio</h3>
Theravāda
</p><p>
Namo tassa bhagavato arahato sammāsambuddhassa <br />
Omaggio al Beato, Nobile e Perfettamente Risvegliato <br />
(<i>tre volte</i>)
</p><p>
Buddhaṃ saranaṃ gacchāmi <br />
Dhammaṃ saranaṃ gacchāmi <br />
Saṅghaṃ saranaṃ gacchāmi
</p><p>
Al Buddha vado per rifugio <br />
Al Dhamma vado per rifugio <br />
Al Sangha vado per rifugio <br />
(<i>tre volte</i>)
</p><p>
<h3 class="section">Prendere il rifugio in via ordinaria e suscitare il bodhicitta</h3>
Tibetano
</p><p>
Fino a quando diverrò illuminato, prendo rifugio <br />
Nel Buddha, nel Dharma e nell’Assemblea Suprema; <br />
Possano i meriti derivanti dalla mia generosità e dalle altre virtù <br />
Portare alla Buddhità a beneficio di tutti gli esseri. <br />
(<i>tre volte</i>)
</p><p>
<h3 class="section">Prendere il rifugio in via straordinaria</h3>
Tibetano
</p><p>
Namo: l’essenza, vuota, il Dharmakāya; <br />
la natura, la chiarezza, il Sāmbhogakāya; <br />
La compassione, molteplice, il Nirmānakāya; <br />
In questo io prendo rifugio fino all’illuminazione. <br />
(<i>tre volte</i>)
</p><p>
<h3 class="section">La dedicazione del merito di Nāgārjuna</h3>
Tibetano
</p><p>
Che con questo merito si possa ottenere dunque l’onniscienza, <br />
Avendo sconfitto i nemici, le azioni errate, <br />
Che noi possiamo liberare gli esseri viventi dall’oceano dell’esistenza, <br />
Con le sue tempestose onde di nascita, vecchiaia, malattia e morte.
</p><p>
<h3 class="section">Riflessioni sulla condivisione del bene</h3>
Theravāda
</p><p>
Grazie alla bontà che sorge dalla mia pratica, <br />
possano i miei insegnanti spirituali e guide di grande virtù, <br />
mia madre, mio padre e i miei famigliari, <br />
il sole e la luna, <br />
e tutti i capi virtuosi del mondo, <br />
possano gli dèi supremi e le forze malvagie, <br />
gli esseri celesti, gli spiriti guardiani della Terra <br />
e il signore della morte; <br />
possano quelli che ci sono amici, indifferenti o ostili, <br />
possano tutti gli esseri ricevere il bene della mia vita, <br />
possano ottenere presto la triplice benedizione <br />
e realizzare il senza-morte. <br />
Grazie alla bontà che sorge dalla mia pratica, <br />
e grazie a questo atto di condivisione, <br />
possano cessare rapidamente tutti i desideri e gli attaccamenti, <br />
e tutti gli stati mentali nocivi. <br />
Fino a quando realizzerò il Nibbāna, <br />
in ogni tipo di nascita, <br />
possa io avere una mente retta, <br />
con consapevolezza e saggezza, austerità e vigore. <br />
Possano le forze dell’illusione non attecchire, <br />
né indebolire il mio proposito. <br />
Il Buddha è il mio rifugio eccellente, <br />
insuperabile è la protezione del Dhamma, <br />
il Buddha solitario è il mio nobile signore, <br />
il Sangha è il mio sostegno supremo. <br />
Grazie al potere supremo di loro tutti, <br />
possano oscurità e illusione dissiparsi. <br />
</p><p>
<h3 class="section">Le parole del Buddha sulla gentilezza amorevole</h3>
Theravāda
</p><p>
Questo è ciò che va fatto <br />
Da colui che ha praticato la bontà, <br />
E che conosce il sentiero della pace: <br />
che si possa essere capaci e retti, <br />
schietti e gentili nel parlare. <br />
Umili e non superbi, <br />
Contenti e facilmente soddisfatti. <br />
Non gravati da doveri e frugali nei modi, <br />
pacifici e calmi, saggi e abili, <br />
Non orgogliosi e con poche pretese. <br />
Che non si commetta la minima azione <br />
Che i saggi poi riproverebbero. <br />
Augurando: in gioia e in sicurezza, <br />
che tutti gli esseri siano felici. <br />
Qualsiasi essere vivente, <br />
debole o forte, nessuno escluso, <br />
il grande o il potente, medio, corto o piccolo, <br />
il visibile e l’invisibile, <br />
quelli che vivono vicino e quelli che vivono lontano, <br />
quelli nati e quelli che stanno per rinascere, <br />
che tutti gli esseri siano in pace! <br />
Che nessuno inganni l’altro, <br />
o disprezzi qualunque essere in qualunque condizione. <br />
Che nessuno, con rabbia o cattiveria, <br />
Desideri nuocere l’altro. <br />
Come una madre protegge con la sua vita <br />
Il suo figlio, il suo unico figlio, <br />
Così, con un cuore sconfinato, <br />
si amino e rispettino tutti gli esseri viventi; <br />
Irradiando gentilezza sul mondo intero: <br />
Diffondendola in alto fino ai cieli <br />
E in basso nelle profondità; <br />
Ovunque e senza limiti, <br />
Liberi dall’odio e dalla malevolenza. <br />
Che si stia in piedi, camminando, seduti o sdraiati, <br />
Liberi da torpore, <br />
Si sostenga questo senso di raccoglimento. <br />
Questa è chiamata la sublime dimora. <br />
Non aggrappandosi a opinioni rigide, <br />
colui che ha un cuore puro e una visione chiara, <br />
liberato da tutti i desideri sensoriali, <br />
non più nascerà in questo mondo.
</p><p>
<h3 class="section">Il mantra Vajrasatva delle cento sillabe</h3>
Tibetano
</p><p>
OM VAJRASATVA SAMAYAM ANUPALAYA <br />
VAJRASATVA TVENOPATISHTHA DRDHO ME BHAVA <br />
SUTOSHYO ME BHAVA <br />
SUPOSHYO ME BHAVA <br />
ANURAKTO ME BHAVA <br />
SARVASIDDHI MEM PRAYACCHA <br />
SARVA KARMASU CA ME <br />
CITTAṂ SHREYAM KURU HŪṂ <br />
HA HA HA HA HOH <br />
BHAGAVAN SARVATATHĀGATA VAJRA MĀ ME MUÑCA <br />
VAJRĪ BHAVA MAHĀSAMAYASATVA ĀH
</p><p>
<h3 class="section">Il canto Vajra del primo Tsoknyi Rinpoche</h3>
Tibetano
</p><p>
Non divagare, non divagare, metti in guardia la consapevolezza; <br />
Sulla strada della distrazione è in agguato Mara. <br />
Mara è la mente, l’attaccamento a ciò che piace e a ciò che non piace, <br />
Perciò guarda nell’essenza di questo incantesimo, libero dalla fissazione dualistica. <br />
Comprendi che la tua mente è purezza primordiale non costruita; <br />
Non c’è nessun Buddha in nessun luogo, guarda il tuo vero volto; <br />
Non c’è nient’altro da cercare, riposa nel tuo luogo; <br />
La non-meditazione è la perfezione spontanea, quindi prenditi il trono reale.
</p><p>
\newpage
</p><p>
<h3 class="section">Emanazione delle dimore sublimi</h3>
Theravāda
</p><p>
Dimorerò pervadendo un quarto con un cuore soffuso di gentilezza amorevole- <br />
Così il secondo quarto, così il terzo, così il quarto- <br />
Così di sopra e di sotto, intorno e dappertutto, <br />
e a tutti come a me stesso. <br />
Dimorerò pervadendo tutto quanto il mondo <br />
Con un cuore soffuso di gentilezza amorevole; <br />
abbondante, eccelsa, incommensurabile, <br />
senza ostilità e senza malevolenza.
</p><p>
Dimorerò pervadendo un quarto con un cuore imbevuto di compassione- <br />
Così il secondo quarto, così il terzo, così il quarto- <br />
Così di sopra e di sotto, intorno e dappertutto, <br />
e a tutti come a me stesso. <br />
Dimorerò pervadendo tutto quanto il mondo <br />
Con un cuore soffuso di compassione; <br />
abbondante, eccelsa, incommensurabile, <br />
senza ostilità e senza malevolenza.
</p><p>
Dimorerò pervadendo un quarto con un cuore imbevuto di gioia- <br />
Così il secondo quarto, così il terzo, così il quarto- <br />
Così di sopra e di sotto, intorno e dappertutto, <br />
e a tutti come a me stesso. <br />
Dimorerò pervadendo tutto quanto il mondo <br />
Con un cuore soffuso di gioia; <br />
abbondante, eccelsa, incommensurabile, <br />
senza ostilità e senza malevolenza.
</p><p>
Dimorerò pervadendo un quarto con un cuore imbevuto di equanimità- <br />
Così il secondo quarto, così il terzo, così il quarto- <br />
Così di sopra e di sotto, intorno e dappertutto, <br />
e a tutti come a me stesso. <br />
Dimorerò pervadendo tutto quanto il mondo <br />
Con un cuore soffuso di equanimità; <br />
abbondante, eccelsa, incommensurabile, <br />
senza ostilità e senza malevolenza.
</p><p>
<h3 class="section">Aspirazione al Bodhicitta</h3>
Tibetano
</p><p>
Possa sorgere il prezioso Bodhicitta <br />
Dove non è sorto, <br />
E dove è sorto possa non diminuire <br />
Ma aumentare sempre di più.
</p><p>
<h3 class="section">Evocazione straordinaria del Bodhicitta</h3>
Tibetano
</p><p>
Ho: perché si collochino tutti gli esseri viventi, ovunque nello spazio <br />
Sul gradino di un Buddha, <br />
Userò l’<i>upadesha</i> della Grande Perfezione <br />
Per realizzare il rigpa Dharmakāya che sorge spontaneamente.
</p><p>
<h3 class="section">Riflessioni sul benessere universale</h3>
Theravāda
</p><p>
Che io dimori nel benessere <br />
Libero da afflizione, <br />
Libero da ostilità <br />
Libero da malevolenza, <br />
Libero dall’ansia, <br />
e che io possa conservare il benessere in me.
</p><p>
Che tutti dimorino nel benessere, <br />
Liberi da ostilità, <br />
Liberi da malevolenza, <br />
Liberi dall’ansia, <br />
E che possano conservare il benessere in loro.
</p><p>
Che tutti gli esseri siano liberati dalla sofferenza <br />
E possano non essere privati <br />
Della buona fortuna che hanno ottenuto.
</p><p>
Tutti gli esseri sono possessori delle loro azioni, <br />
E ne ereditano gli effetti. <br />
Il loro futuro nasce da tali azioni, <br />
Si accompagna a tali azioni, <br />
E gli effetti saranno la loro casa. <br />
Tutti i tipi di azione, <br />
Utili o dannose, <br />
Di questi atti <br />
Saranno gli eredi.
</p><p>
<h3 class="section">L’origine dipendente e la cessazione</h3>
Theravāda
</p><p>
Con la condizione dell’ignoranza sorgono le formazioni.
</p><p>
Con la condizione delle formazioni sorge la coscienza.
</p><p>
Con la condizione della coscienza sorge materia/mente.
</p><p>
Con la condizione di materia/mente sorgono i sei sensi.
</p><p>
Con la condizione dei sei sensi sorge il contatto.
</p><p>
Con la condizione del contatto sorge la sensazione.
</p><p>
Con la condizione della sensazione sorge la brama.
</p><p>
Con la condizione della brama sorge l’attaccamento.
</p><p>
Con la condizione dell’attaccamento sorge il divenire.
</p><p>
Con la condizione del divenire sorge la nascita.
</p><p>
Con la condizione della nascita, sorgono dunque vecchiaia e morte, dispiacere, lamento, dolore, cordoglio e disperazione.
</p><p>
Così è l’origine di tutta questa massa di sofferenza.
</p><p>
A questo punto, con il dissolvimento senza residuo, con la cessazione e con l’assenza proprio dell’ignoranza, vi è la cessazione, il non-sorgere delle formazioni.
</p><p>
Con la cessazione, il non-sorgere delle formazioni vi è la cessazione, il non-sorgere della coscienza.
</p><p>
Con la cessazione, il non-sorgere della coscienza vi è la cessazione, il non-sorgere di materia/mente.
</p><p>
Con la cessazione, il non-sorgere di materia/mente vi è la cessazione, il non-sorgere dei sei sensi.
</p><p>
Con la cessazione, il non-sorgere dei sei sensi vi è la cessazione, il non-sorgere del contatto.
</p><p>
Con la cessazione, il non-sorgere del contatto vi è la cessazione, il non-sorgere della sensazione.
</p><p>
Con la cessazione, il non-sorgere della sensazione vi è la cessazione, il non-sorgere della brama.
</p><p>
Con la cessazione, il non-sorgere della brama vi è la cessazione, il non-sorgere dell’attaccamento.
</p><p>
Con la cessazione, il non-sorgere dell’attaccamento vi è la cessazione, il non-sorgere del divenire.
</p><p>
Con la cessazione, il non-sorgere del divenire vi è la cessazione, il non-sorgere della nascita.
</p><p>
Con la cessazione, il non-sorgere della nascita, allora smettono di sorgere, cessano vecchiaia e morte, dispiacere, lamento, dolore, cordoglio e disperazione.
</p><p>
Così è la cessazione, il non-sorgere di tutta questa massa di sofferenza.
</p><p>
<h3 class="section">I cinque precetti</h3>
Theravāda
</p><p>
\begin{enumerate}
</p><p>
\item <i>Pāṇātipāta veramaṇī sikkhāpadaṃ samādiyāmi.</i>
</p><p>
Prendo il precetto di astenermi dal prendere la vita di qualsiasi creatura vivente.
</p><p>
\item <i>Adinnādānā veramaṇī sikkhāpadaṃ samādiyāmi.</i>
</p><p>
Prendo il precetto di astenermi dal prendere ciò che non mi è stato dato.
</p><p>
\item <i>Kāmesu micchācārā veramaṇī sikkhāpadaṃ samādiyāmi.</i>
</p><p>
Prendo il precetto di astenermi da una cattiva condotta sessuale.
</p><p>
\item <i>Musavada veramaṇī sikkhāpadaṃ samādiyāmi.</i>
</p><p>
Prendo il precetto di astenermi da discorsi falsi e nocivi.
</p><p>
\item <i>Surāmeraya-majja-pamādatthānā veramaṇī sikkhāpadaṃ samādiyāmi</i>
</p><p>
Prendo il precetto di astenermi dall’assumere bevande e droghe intossicanti, che portano alla mancanza di attenzione.
\end{enumerate}
</p><p>
Precettore:
</p><p>
<i>Imāni pañca sikkhāpadāni</i> <br />
<i>Silena sugatiṃ yanti</i> <br />
<i>Sīlena bhogasampadā</i> <br />
<i>Sīlena nibbutiṃ yanti</i> <br />
<i>Tasmā sīlam visodhaye.</i>
</p><p>
Questi sono i cinque precetti: <br />
sīla è la fonte della felicità, <br />
sīla è la fonte della vera ricchezza, <br />
sīla è l’origine della pace, <br />
pertanto, si purifichi sīla.
</p><p>
\endgroup
</p>
